<html><head><meta http-equiv="Content-Type" content="text/html; charset=utf-8"><title>5.1. DVD lejátszás</title><link rel="stylesheet" href="default.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="MPlayer - The Movie Player"><link rel="up" href="cd-dvd.html" title="5. fejezet - CD/DVD használat"><link rel="prev" href="cd-dvd.html" title="5. fejezet - CD/DVD használat"><link rel="next" href="vcd.html" title="5.2. VCD lejátszás"><link rel="preface" href="howtoread.html" title="Hogyan olvasd ezt a dokumentációt"><link rel="chapter" href="intro.html" title="1. fejezet - Bevezetés"><link rel="chapter" href="install.html" title="2. fejezet - Telepítés"><link rel="chapter" href="usage.html" title="3. fejezet - Használat"><link rel="chapter" href="advaudio.html" title="4. fejezet - Továbbfejlesztett audió használata"><link rel="chapter" href="cd-dvd.html" title="5. fejezet - CD/DVD használat"><link rel="chapter" href="tv-input.html" title="6. fejezet - TV bemenet"><link rel="chapter" href="tv-teletext.html" title="7. fejezet - Teletext"><link rel="chapter" href="radio.html" title="8. fejezet - Rádió"><link rel="chapter" href="video.html" title="9. fejezet - Videó kimeneti eszközök"><link rel="chapter" href="ports.html" title="10. fejezet - Portok"><link rel="chapter" href="mencoder.html" title="11. fejezet - A MEncoder használatának alapjai"><link rel="chapter" href="encoding-guide.html" title="12. fejezet - Kódolás a MEncoderrel"><link rel="chapter" href="faq.html" title="13. fejezet - Gyakran ismételt kérdések"><link rel="appendix" href="bugreports.html" title="A. függelék - Hogyan jelentsd a hibákat"><link rel="appendix" href="skin.html" title="B. függelék - MPlayer skin formátum"><link rel="subsection" href="dvd.html#region_code" title="5.1.1. Régió kód"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">5.1. DVD lejátszás</th></tr><tr><td width="20%" align="left"><a accesskey="p" href="cd-dvd.html">Előző</a> </td><th width="60%" align="center">5. fejezet - CD/DVD használat</th><td width="20%" align="right"> <a accesskey="n" href="vcd.html">Következő</a></td></tr></table><hr></div><div class="sect1" title="5.1. DVD lejátszás"><div class="titlepage"><div><div><h2 class="title" style="clear: both"><a name="dvd"></a>5.1. DVD lejátszás</h2></div></div></div><p>
A használható kapcsolók teljes listájáért olvasd el a man oldalt.
A szintaxis egy szabványos DVD lejátszásához a következő:
</p><pre class="screen">
mplayer dvd://<em class="replaceable"><code>&lt;sáv&gt;</code></em> [-dvd-device <em class="replaceable"><code>&lt;eszköz&gt;</code></em>]
</pre><p>
</p><p>
Például:
</p><pre class="screen">mplayer dvd://1 -dvd-device /dev/hdc</pre><p>
</p><p>
Ha az <span class="application">MPlayer</span>t dvdnav támogatással fordítottad, a
szintaxis ugyan ez, kivéve, hogy dvdnav://-ot kell használnod a dvd:// helyett.
</p><p>
Az alapértelmezett DVD eszköz a <tt class="filename">/dev/dvd</tt>. Ha a te
beállításod különböző, készíts egy szimbolikus linket vagy add meg a megfelelő
eszközt a parancssorban a <tt class="option">-dvd-device</tt> kapcsolóval.
</p><p>
Az <span class="application">MPlayer</span> fel tudja használni a
<code class="systemitem">libdvdread</code>-ot és a <code class="systemitem">libdvdcss</code>-t
is a DVD-k lejátszásához és dekódolásához. Ez a két függvénykönyvtár megtalálható
az <span class="application">MPlayer</span> forrás fájában, nem kell őket külön
telepítened. Használhatod a két függvénykönyvtár rendszer-szintű verzióját is,
de ez <span class="bold"><strong>nem</strong></span> javasolt, mivel hibák forrása lehet,
a függvénykönyvtárak közötti inkompatibilítást és sebességcsökkenést okozhat.
</p><div class="note" title="Megjegyzés" style="margin-left: 0.5in; margin-right: 0.5in;"><h3 class="title">Megjegyzés</h3><p>
Ha DVD dekódolási problémáid vannak, próbáld meg letiltani a supermount-ot vagy
bármilyen más hasonló dolgot. Néhány RPC-2 vezérlő régió kód beállítását is megköveteli.
</p></div><p title="DVD dekódolás"><b>DVD dekódolás. </b>
A DVD dekódolást a <code class="systemitem">libdvdcss</code> végzi. A módszer
megadható a <code class="envar">DVDCSS_METHOD</code> környezeti változó segítségével,
lásd a man oldalt.
</p><div class="sect2" title="5.1.1. Régió kód"><div class="titlepage"><div><div><h3 class="title"><a name="region_code"></a>5.1.1. Régió kód</h3></div></div></div><p>
A DVD meghajtók manapság tartalmaznak egy
<a class="ulink" href="http://en.wikipedia.org/wiki/DVD_region_code" target="_top">régió kód</a>nak
nevezett értelmetlen korlátozást.
Szégyen, hogy a DVD meghajtókat arra kényszerítik, hogy a hat különböző
régióból, amire a világot felosztották, csak az egyikben gyártott lemezeket
fogadják el. Hogy egy asztal körül ülő pár ember hogy állhatott elő egy ilyen
ötlettel és hogyan várhatják el, hogy a 21. században elfogadnak egy ilyen
ötletet, az minden képzeletet felülmúl.
</p><p>
Azok a meghajtók, amelyek a régióbeállításokat csak szoftveresen kényszerítik
ki, RPC-1 meghajtókként ismertek, amelyek hardveresen teszik ugyan ezt, azok
az RPC-2 meghajtók. Az RPC-2 meghajtók öt alkalommal engedik meg a régiókód
megváltoztatását, mielőtt az véglegessé válna.
Linux alatt a
<a class="ulink" href="http://linvdr.org/projects/regionset/" target="_top">regionset</a> eszközt
használhatod a DVD meghajtód régió kódjának beállításához.
</p><p>
Szerencsére lehetséges az RPC-2 meghajtók RPC-1-re történő átalakítása egy
firmware frissítéssel. Add meg a DVD meghajtód model számát a kedvenc kereső
motorodnak vagy nézz be a
<a class="ulink" href="http://www.rpc1.org/" target="_top">"The firmware page"</a> fórumjába és
letöltési oldalára. Bár a firmware frissítésre vonatkozó figyelmeztetések itt
is érvényesek, a régió kódtól történő megszabadulás általában pozitív élménnyel
zárul.
</p></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="cd-dvd.html">Előző</a> </td><td width="20%" align="center"><a accesskey="u" href="cd-dvd.html">Fel</a></td><td width="40%" align="right"> <a accesskey="n" href="vcd.html">Következő</a></td></tr><tr><td width="40%" align="left" valign="top">5. fejezet - CD/DVD használat </td><td width="20%" align="center"><a accesskey="h" href="index.html">Tartalom</a></td><td width="40%" align="right" valign="top"> 5.2. VCD lejátszás</td></tr></table></div></body></html>
